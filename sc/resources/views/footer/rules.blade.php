<x-app-layout>
    <p>
        Nadrzędną, obowiązującą zasadą jest bezwzględne przestrzeganie poleceń pracowników strzelnicy oraz instruktora, towarzyszącego podczas Państwa wizyty. Należy powstrzymać się przed udzielaniem rad innym osobom korzystającym ze strzelnicy. Szanując Państwa oraz własny czas, prosimy również o nie wdawanie się agresywną polemikę z prowadzącymi – zachęcamy jednak do aktywnego uczestnictwa we wstępnym instruktażu oraz zadawania wszelkich, rozwiewających wątpliwości pytań!
        <br/>
        Przed przystąpieniem do strzelania należy upewnić się, że stanowisko strzeleckie jest odpowiednio przygotowane – czyli, że nie ma na nim łusek, a także czy posiadamy wszystkie niezbędne przedmioty (np. słuchawki, okulary). Niezwykle istotne na tym etapie jest również odpowiednie założenie, zapewniających nam wygodne, bezpieczne przebywanie na strzelnicy – słuchawek i okularów. Po załadowaniu broni nie możemy jej już odłożyć, zatem poprawienie tychże akcesoriów nie będzie już możliwe. Zaznaczamy w tym miejscu, że broń możemy wziąć do ręki dopiero po stosownej komendzie towarzyszącego nam instruktora!
        <br/>
        Podstawą zasadą na strzelnicy jest zasada BLOS, systematyzująca cztery elementy: Broń, Lufę, Otoczenie oraz Spust.
        <br/>
        Broń oznacza, by każdą broń z założenia traktować jako załadowaną (do momentu sprawdzenia),<br/>
        Lufa ma być bezwzględnie zawsze (!) skierowana tylko do celu,<br/>
        Otoczenie – przed oddaniem strzału należy sprawdzić przestrzeń wokół celu,<br/>
        Spust – palec na języku spustowym znajduje się tam tylko w chwili oddania strzału.<br/>
        Również należy pamiętać o dokładnym umyciu rąk oraz twarzy po strzelaniu specjalistycznymi kosmetykami strzeleckimi. Dlaczego?<br/>

        W trakcie strzelania powstaje pył metali ciężkich: jest niewidoczny, nie ma smaku ani zapachu, osiada na skórze i włosach, wnika w strukturę odzieży, osiada na wyposażeniu wnętrz, na ścianach, sufitach czy podłodze. Niestety jest bardzo toksyczny!!
        Ciesząc się hobby, pamiętajmy o własnym zdrowiu. Więcej info. https://akcs.pl/faq/
        <br/>
        Ważne! – pod żadnym pozorem nie wolno wchodzić na przedpole lub do innych stanowisk strzeleckich. Zabrania się dotykania cudzej broni i amunicji. Nie należy wyciągać samowolnie broni z futerału, bez wyraźniej komendy opiekuna. Podczas przebywania na strzelnicy nie wolno rozpraszać innych użytkowników obiektu, zwłaszcza podczas przygotowywania się do strzału oraz podczas strzelania.
        <br/>
        Jesteśmy świadomi, że wizyta na strzelnicy to zawsze emocjonujący czas, jednak dla Państwa bezpieczeństwa oraz bezpieczeństwa innych użytkowników prosimy zachować rozwagę oraz wyżej opisane zasady.
    </p>
</x-app-layout>